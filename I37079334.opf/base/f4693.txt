འོད་སྲུང་དེ་ལ་ཡང་དག་པར་སྒྲུབ་པའི་དགེ་སྦྱོང་གང་ཞེ་ན་༑་འོད་སྲུང་གང་ལུས་དང་སྲོག་ལ་ཡང་མི་ལྟ་བ་ཡིན་ན་རནཡེད་པ་དང་༑་བཀུར་སྟི་དང་༑་ཚིགས་སུ་བཅད་པ་ལ་ལྟ་ཅི་སྨོས་༑་སྟོང་པ་ཉིད་དང་༑་མཚན་མ་མེད་པ་དང་༑་སྨོན་པ་མེད་པའི་ཆོས་རྣམས་ཐོས་ནས་དགའ་ཞིང་དེ་བཞིན་ཉིད་དུ་ཞུགས་པ་ཡིན་༑༑་མྱ་ངན་ལས་འདས་པ་ལ་ཡ
ང་འདོད་པ་མེད་པར་སྤྱད་པ་སྤྱོད་ན་ཁམས་གསུམ་པ་ལ་མངོན་པར་དགའ་བ་ལྟ་ཅི་སྨོས་༑༑་སྟོང་པ་ཉིད་དུ་ལྟ་བ་ཡང་མི་འདོད་པ་ཡིན་ན་༑་བདག་དང་སེམས་ཅན་དང་སྲོག་དང་སྐྱེ་བ་པོ་དང་གསོ་བ་དང་སྐྱེས་བུ་དང་གང་ཟག་ཏུ་ལྟ་བ་ལྟ་ཅི་སྨོས་༑༑་དོན་ལ་རྟོན་གྱི་ཏཤིག་འབྲུ་ལ་རྟོན་པ་མ་ཡིན་༑༑་ཉོན་མོངས་པ་རྣམས་ལས་རྣམ་པར་ཐ
ར་པ་ནང་དུ་ཆོས་གྱི་ཕྱི་རོལ་དུ་རྒྱུག་པ་མ་ཡིན་༑༑་ཆོས་ཐམས་ཅད་ཤིན་ཏུ་ཡོངས་སུ་དག་ཅིག་རང་བཞིན་གྱིས་ཀུན་ནས་ཉོན་མོངས་པ་མེད་པར་མཐོང་བས་བདག་ཉིད་སྐྱབས་ཡིན་གཡཨི་༑༑་གཞན་སྐྱབས་མ་ཡིན་༑་དེ་དེ་བཞིན་གཤེགས་པ་ལ་ཆོས་ཉིད་དུ་ཡང་མི་ལྟ་ན་གཟུགས་ཀྱི་སྐུར་ལྟ་ཅི་སྨོས་༑་ཆོས་ལ་འདོད་ཆགས་དང་བྲལ་བར་ཡང་མི
་ལྟ་ན་སྨྲ་བའི་ཚིག་གི་ལམ་ནས་བརྗོད་པར་ལྟ་ཅི་སྨོས་༑་འཕགས་པ་འདུས་མ་བྱས་པའི་དགེ་འདུན་ལ་ཡང་རྣམ་པར་མི་རྟོག་ན་མང་པོ་འདུས་པར་ལྟ་ཅི་སྨོས་༑༑་ཆོས་གང་སྤང་བར་བྱ་བའི་ཕྱིར་བརྩོན་པ་མ་ཡིན་༑༑་བསྒོམ་པར་བྱ་བའི་ཕྱིར་མ་ཡིན་༑༑་མངོན་སུམ་དུ་བྱ་བའི་ཕྱིར་མ་ཡིན་༑༑་འཁོར་བར་ཡང་མི་སྐྱེ་༑༑་མྱ་ངན་ལས་འདས
་པ་ལ་ཡང་མངོན་པར་དགའ་བ་མ་ཡི་༑་ཐར་པ་ཡང་མི་དམིགས་སོ་༑༑་བཅིང་བ་ཡང་མ་ཡིན་ལ་ཆོས་ཐམས་ཅད་རང་བཞིན་གྱིས་ཡོནགས་སུ་མྱ་ངན་ལས་འདས་པར་རིག་ནས་ཀུན་ཏུ་མི་འཁོར་༑་ཡོངས་སུ་མྱ་ངན་ལས་མི་འདའ་བ་ཡིན་ཏེ་༑་འོད་སྲུང་དེ་ནི་ཡང་དགཔར་སྒྲུབ་པའི་དགེ་སྦྱོང་ཞེས་བྱའོ་༑༑་འོད་སྲུང་ཡང་དག་པར་སྒྲུབ་པའི་དགེ་སྦྱོང
་དུ་འགྱུར་བར་བརྩོན་པར་བྱའི་མིངགིས་གནོད་པར་ནི་མི་བྱ་སྟེ་༑་འོད་སྲུང་དགེ་སྦྱོང་ནི་བཞི་པོ་དག་གོ་༑

