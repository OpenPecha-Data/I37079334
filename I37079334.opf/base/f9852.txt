འོད་སྲུང་བཞི་པོ་འདི་དག་ནི་བྱང་ཆུབ་སེམས་དཔའི་འཁྲུལ་པ་སྟེ་༑་བཞི་གང་ཞེ་ན་༑་འདི་ལྟ་སྟེ་༑་སེམས་ཅན་ཡོངས་སུ་སྨིན་པར་མ་བྱས་པ་རྣམས་ལ་ཡིད་རྟོན་པ་བྱང་ཆུབ་སེམས་དཔའི་འཁྲུལ་པ་དང་༑་སེམས་ཅན་སྣོད་དུ་མ་གྱུར་པ་རྣམས་ལ་སངས་རྒྱས་ཀྱི་ཆོས་རྒྱ་ཆེན་པོ་སྟོན་པ་བྱང་ཆུབ་སེམས་དཔའི་འཁྲུལ་པ་དང་༑་རྒྱ་ཆེན
་པོ་ལ་མོས་པའི་སེམས་ཅན་རྣམས་ལ་ཐཨེག་པ་དམན་པ་སྟོན་པ་དང་༑་བྱང་ཆུབ་སེམས་དཔའི་འཁྲུལ་པ་དང་༑་སེམས་ཅན་ཡང་དག་པ་ལ་རབ་ཏུ་གནས་པ་ཚུལ་ཁྲིམས་དང་ལྡན་པ་དགེ་བའི་ཆོས་ཅན་རྣམས་ལ་བརྙས་ཤིང་ཚུལ་ཁྲིམས་འཆལ་བ་སྡིག་པའི་ཆོས་ཅན་ཀུན་དུ་སྡུད་པ་བྱང་ཆུབ་སེམས་དཔའི་འཁྲུལ་པ་སྟེ་༑་འོད་སྲུང་བཞི་པོ་འདི་དག་ནི་བ
ྱང་ཆུབ་སེམས་དཔའི་འཁྲུལ་པའོ་༑༑་དེ་ལ་འདི་སྐད་ཅེས་བྱ་སྟེ༑ཡོངས་སྨིན་མ་བྱས་རྣམས་ལ་ཡིད་མི་བརྟན་༑༑་སྣོད་མིན་རྣམས་ལ་རྒྱ་ཆེན་ཆོས་མི་བཤད་༑༑་རྒྱ་ཆེན་སེམས་ཅན་རྣམས་ལ་ཐཨེག་པ་དམན་༑༑་བྱང་ཆུབ་སེམས་དཔའ་མཆོག་གིས་བཤད་མི་བྱ་༑༑་ཡང་དག་གནས་ཤིང་ཚུལ་ཁྲིམས་ཡོན་ཏན་ལྡན་༑༑་དགེ་བའི་ཅཧོས་ཅན་རྣམས་ལ་བརྙ
ས་མི་བྱ་༑༑་ཚུལ་ཁྲིམས་འཆལ་པའི་སེམས་ཅན་ཡོངས་མི་བསྡུ་༑༑་སྡིག་པའི་ཆོས་རྣམས་ཡོངས་སུ་སྤང་བར་བྱ་༑༑་འཁྲུལ་པའི་ཆོས་བཞི་འདི་དག་ཤེས་གྱུར་ནས་༑༑་བྱང་ཆུབ་སེམས་དཔས་རྒྱང་བསྲིང་རྣམ་པར་སྤོང་༑༑་འདི་དག་བསྟན་ན་བྱང་ཆུབ་འཚང་མི་རྒྱ་༑༑་དེ་ལྟ་བས་ན་མཁས་པས་ཆོས་འདི་སྤོང་༑༑

