འོད་སྲུང་བྱང་ཆུབ་སེམས་དཔའ་ཆོས་བཞི་དང་ལྡན་ན་སྐྱེ་བ་ཐམས་ཅད་དུ་སྐྱེས་མ་ཐག་ཏུ་བྱང་ཆུབ་ཀྱི་སེམས་མངོན་དུ་འགྱུར་ཏེ་༑་བྱང་ཆུབ་ཀྱི་སྙིང་པོ་ལ་འདུག་གི་བར་དུ་བར་མདོར་བརྗེད་པར་མི་འགྱུར་རོ་༑༑་བཞི་གང་ཞེ་ན་༑་འདི་ལྟ་སྟེ་སརོག་གི་ཕྱིར་རམ་༑་ཐ་ན་བཞད་གད་ཀྱི་ཕྱིར་ཡང་བརྫུན་གྱི་ཚིག་མི་སྨྲ་བ་དང་༑
་སྒྱུ་དང་གཡོ་མེད་པར་སེམས་ཅན་ཐཨམས་ཅད་ཀྱི་དྲུང་ན་ལྷག་པའི་བསམ་པས་གནས་པ་དང་༑་བྱང་ཆུབ་སེམས་དཔའ་ཐམས་ཅད་ལ་སྟོན་པར་འདུ་ཤེས་སྐྱེད་ཅིང་དེདག་གི་ཡང་དག་པའི་བསྔགས་པ་ཕྱོགས་བཞིར་རྗོད་པ་དང་༑་ཉི་ཚེ་བའི་ཐེག་པ་མི་འདོད་པའི་ཕྱིར་སེམས་ཅན་གང་རྣམས་ཡོངས་སུ་སྨིན་པར་བྱེད་པ་དེ་དག་ཐམས་ཅད་ཀྱང་བླ་ན་མེ
ད་པ་ཡང་དག་རཔ་རྫོགས་པའི་བྱང་ཆུབ་ཡང་དག་པར་འཛིནདུ་འཇུག་པ་སྟེ་༑་འོད་སྲུང་ཆོས་བཞི་པོ་དེ་དག་དང་ལྡན་པའི་བྱང་ཆུབ་སེམས་དཔའ་སྐྱེ་བ་ཐམས་ཅད་དུ་སྐྱེས་མ་ཐག་ཏཨུ་བྱང་ཆུབ་ཀྱི་སེམས་མངོན་དུ་འགྱུར་ཏེ་༑་བྱང་ཆུབ་ཀྱི་སྙིང་པོ་ལ་འདུག་གི་བར་དུ་མདོར་བརྗེད་པར་མི་འགྱུར་རོ་༑༑་དེ་ལའདི་སྐད་ཅེས་བྱ་སྟེ༑
་སྲོག་གི་ཕྱིར་ཡང་བརྫུན་ཚིག་མི་སྨྲ་ཞིང་༑་རྟག་ཏུ་དོན་དང་ལྡན་པའི་ཚིག་རྣམས་སྨྲ་༑༑་སགཡུ་དང་གཡོ་ནི་རྟག་ཏུ་རྣམ་སྤངས་ཏེ་༑༑་ལྷག་པའི་བསམ་པས་རྟག་ཏུ་སེམས་ཅན་ལྟ་༑༑་སེམས་ཅན་དག་པ་བྱང་ཆུབ་གང་ཞུགས་པ་༑༑་བྱང་ཆུབ་སེམས་དཔའ་དེ་ལ་སྟོན་པར་སེམས་༑༑་སྟོན་པའི་འདུ་ཤེས་ཉེ་བར་བཞག་ན་ཀྱང་༑༑་དེ་དག་བསྔགས
་པ་ཕྱོགས་བཞིར་རྗོད་པར་བྱེད་༑༑་སེམས་ཅན་གང་དག་ཡོངས་སུ་སྨིན་བྱེད་པ་༑༑་བླ་མེད་ཡེ་ཤེས་ཡང་དག་འཛིན་དུ་འཇུག་༑ཆོས་དེ་དགལ་རབ་ཏུ་གནས་པ་རྣམས་༑༑་བྱང་ཆུབ་སེམས་ནི་ནམས་ཀྱང་བརྗེད་མི་འགྱུར་༑༑

