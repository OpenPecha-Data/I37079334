ཆོས་ཀྱི་རྣམ་གྲངས་འདི་བཤད་པའི་ཚེ་དགེ་སློང་ལྔ་བརྒྱ་པོ་དེ་དག་ལེན་པ་མེད་པར་ཟག་པ་རྣམས་ལས་སེམས་རྣམ་པར་གྲོལ་ལོ་༑༑་དེ་དག་སེམས་རྣམ་པར་གྲོལ་ནས་བཅོམ་ལྡན་འདས་ག་ལ་བ་དེར་དོང་སྟེ་ལྷགས་པ་དང་བཅོམ་ལྡན་འདས་ཀྱིས་ཞབས་ལ་མགཨོ་བོས་ཕྱག་འཚལ་ཏེ་ཕྱོགས་གཅིག་ཏུ་འཁོད་དོ་༑༑་དེ་ནས་ཚེ་དང་ལྡན་པ་རབ་འབྱོར་ག
ྱིས་དགེ་སློང་དེ་དག་ལ་འདི་སྐད་ཅེས་སྨྲས་སོ་༑༑་ཚེ་དང་ལྡན་པ་དག་གར་དོང་དོང་༑་གང་ནས་ལྷགས་དེ་དག་གིས་སྨྲས་པ་༑་བཙུན་པ་རབ་འབྱོར་གང་དུ་ཡངའགྲོ་བ་མེད་པ་དང་༑་གང་ནས་ཀྱང་འོང་པ་མེད་པའི་ཕྱིར་བཅོམ་ལྡན་འདས་ཀྱིས་ཆོས་བསྟན་ཏོ་༑༑་སྨྲས་པ་༑་ཚེ་དང་ལདན་པ་དག་ཁྱོད་ཀྱི་སྟོན་པ་གང་ཡིན་༑༑་སྨྲས་པ་༑་གང་མ་
སྐྱེས་ཤིང་ཡོངས་སུ་མྱ་ངན་ལས་མི་འདའ་བའོ་༑༑

