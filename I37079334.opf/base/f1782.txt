དེ་ནས་ཡང་བཅོམ་ལྡན་འདས་ཀྱིས་ཚེ་དང་ལྡན་པ་འོད་སྲུང་ཆེན་པོ་ལ་བཀའ་སྩལ་པ་༑་འོད་སྲུང་ཡུལ་གང་དུ་སྲིན་བུ་རྔམོ་དུད་ཀ་ཞེས་བྱ་བ་མགོ་ནག་གན་རྐྱལ་དུ་ཉལ་བ་བྱུང་ན་ཡུལ་དེ་འཇིགས་པ་དང་བཅས་༑་འཚེ་བ་དང་བཅས་༑་ཉེ་བའི་ནཡོན་མོངས་པ་དང་བཅས་༑༑་འཁྲུག་པ་དང་བཅས་པར་འགྱུར་རོ་༑༑་འོད་སྲུང་གལ་ཏེ་ཡུལ་དེར་བྱང་
ཆུབ་སེམས་དཔའ་བྱུང་ན་ཡུལདེ་འཇིགས་པ་མེད་པ་དང་༑༑་འཚེ་བ་མེད་པ་དང་༑་ཉེ་བའི་ཉོན་མོངས་པ་མེད་པ་དང་༑་འཁྲུག་པ་མེད་པར་འགྱུར་རོ་༑༑་འོད་སྲུང་དེ་ལྟ་བས་ན་བྱང་ཆུབ་སེམས་དཔའ་སེམས་ཅན་གྱི་དོན་ལ་བརྩོན་པར་བྱ་སྟེ་༑་དེས་དགེ་བའི་རྩ་བ་ཐམས་ཅད་ཡང་དག་པར་བསྒྲུབ་པར་བྱའོ་༑༑་དགེ་བའི་རྩ་བ་ཐམས་ཅད་ཡང་དག་པ
ར་བསྒྲུབས་ནས་སེམས་ཅན་ཐམས་ཅད་ལ་གཏང་བར་བྱའོ་༑༑ཡེ་ཤེས་ཀྱི་སྨན་གང་ཚོལ་བ་དེས་ཕྱོགས་བཞིར་སོང་སྟེ་སེམས་ཅན་རྣམས་ལ་ཡང་དག་པའི་གསོ་བ་བྱའོ་༑༑་ཡང་དག་པའི་གསོ་བས་སེམས་ཅན་རྣམས་གསོ་བར་བྱའོ་༑༑

