འོད་སྲུང་སེམས་ནི་ནམ་མཁའ་དང་མཚུངས་ཏེ་༑་ཉེ་བའི་ཉོན་མོངས་པ་གློ་བུར་བ་རྣམས་ཀྱིས་ཉེ་བར་ཉོན་མོངས་པའོ་༑༑་འོད་སྲུང་སེམས་ནི་གློག་དང་མཚུངས་ཏེ་༑་སྐད་ཅིག་ཏུ་འཇིག་ཅིང་མི་གནས་པའོ་༑༑་འོད་སྲུང་སེམས་ནི་སྤྲེའུ་དང་མཚུངས་ཏེ་༑་ཡུལ་ཐམས་ཅད་འདོད་པའོ་༑༑་འོད་སྲུང་སེམས་ནི་ལས་རྣམ་པ་སྣ་ཚོགས་མངོན་པར་
འདུ་བྱེད་པའི་ཕྱིར་རི་མོ་མཁན་དང་མཙཧུངས་སོ་༑༑་འོད་སྲུང་སེམས་ནི་ཉོན་མོངས་པ་ཐ་དད་པ་འབྱུང་བའི་ཕྱིར་མི་གནས་པའོ་༑༑་འོད་སྲུང་སེམས་ནི་གཉིས་པ་མཚཨམས་སྦྱོར་བ་མེད་པའི་ཕྱིར་གཅིག་པུ་རྒྱུ་སྟེ་གཉིས་སུ་མེད་པའོ་༑༑་འོད་སྲུང་སེམས་ནི་ཆོས་ཐམས་ཅད་ལ་དབང་བྱེད་པའི་ཕཡིར་རྒྱལ་པོ་དང་མཚུངས་སོ་༑༑་འོད་
སྲུང་སེམས་ནི་སྡུག་བསྔལ་ཐམས་ཅད་སྐྱེད་པའི་ཕྱིར་མི་མཛའ་བ་དང་མཚུངས་སོ་༑༑

