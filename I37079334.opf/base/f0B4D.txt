འོད་སྲུང་འདི་ལྟ་སྟེ་དཔེར་ན་༑་མར་མེ་བུས་ན་མུན་པ་མུན་གནག་ཐམས་ཅད་མེད་པར་འགྱུར་ཡང་མུན་པ་མུན་གནག་དེ་གག་ནས་ཀྱང་འོང་བའམ་འགྲོ་བ་མེད་དེ་ཤར་ཕྱོགས་དང་༑་ལྷོ་དང་༑་ནུབ་དང་༑་བྱང་ཕྱོགས་སུ་ཡང་འགྲོ་བ་འམ་འོང་བ་མེད་དོ་༑༑ཡང་འོད་སྲུང་མར་མེ་དེ་འདི་སྙམ་དུ་བདག་གིས་མུན་པ་མུན་གནག་བསལ་ལོ་སྙམ་དུ་མི་
སེམས་མོད་ཀྱི་འོན་ཀྱང་མར་མེ་ལ་བརཏཨེན་ནས་མུན་པ་གནག་མེད་པར་འགྱུར་རོ་༑༑་འོད་སྲུང་དེ་ལ་མར་མེ་གང་ཡིན་པ་དང་༑་མུན་པ་མུན་གནག་གང་ཡིན་པ་དེ་གཉི་ག་སྟོང་པ་སྟེ་༑༑་གཟུང་དུ་མེད་ཅིང་བྱེད་པ་མེད་དོ་༑༑་འོད་སྲུང་དེ་བཞིན་དུ་ཡེ་ཤེས་སྐྱེས་ན་མི་ཤེས་པ་མེད་པར་འགྱུར་ཡངམི་ཤེས་པ་དེ་གང་ནས་ཀྱང་འོང་བ་འམ
་འགྲོ་བ་མེད་དེ་༑༑་ཤར་ཕྱོགས་དང་༑་ལྷོ་དང་༑་ནུབ་དང་༑༑་བྱང་ཕྱོགས་སུ་ཡང་འགྲོ་བའམ་འོང་བ་མེད་དོ་༑༑་ཡང་འོད་སྲུང་ཡེ་ཤེས་ཀྱང་འདི་སྙམ་དུ་བདག་གིས་མི་ཤེས་པ་ལ་བསལ་ལོ་སྙམ་དུ་མི་སེམས་མོད་ཀྱི་འོན་ཀྱང་ཡེ་ཤེས་ལ་བརྟེན་ནས་མི་ཤེས་པ་མེད་པར་འགྱུར་རོ་༑༑་འོད་སྲུང་དེ་ལ་ཡེ་ཤེས་གང་ཡིན་པ་དང་མི་ཤེསཔ་
གང་ཡིན་པ་དེ་གཉི་ག་སྟོང་པ་སྟེ་གཟུང་དུ་མེད་ཅིང་བྱེད་པ་མེད་དོ་༑༑་དེ་ལ་འདི་སྐད་ཅེས་བྱ་སྟེ༑་དཔེར་ན་སྒྲོན་མས་མུན་པ་མུན་གནག་ཀུན་༑༑་མེད་པར་གྱུར་ཀྱང་འོང་བའམ་འགྲོ་བ་མེད་༑༑་དེ་བཞིན་ཤེས་བྱུང་མི་ཤེས་མེད་འགྱུར་ཡང་༑༑་དེ་ནཨི་གང་ནས་འོང་བ་འམ་འགྲོ་བ་མེད་༑༑་སྒྲོན་མས་མུན་པ་བསལ་སྙམ་མི་སེམས་ཀ
ྱང་༑༑་སྣང་བ་བྱུང་ནས་མུན་པ་མེད་པར་འགཡཨུར་༑༑་སྟོང་པ་གཟུང་མེད་ནམ་མཁའི་མེ་ཏོག་འདྲ་༑༑་དེ་བཞིན་ཡེ་ཤེས་མི་ཤེས་གཉི་ག་སྟོང་༑༑

