དེ་དག་གཟུགས་དང་༑་སྒྲ་དང་༑་དྲི་དང་༑་རོ་དང་༑་རེག་བྱ་རྣམས་ལས་ཅིས་འབྱུང་བ་མི་ཤེས་ཤིང་ཁོང་དུ་མི་ཆུད་དོ་༑༑དེ་དག་གིས་ངེ་པ་ཤེས་ཤིང་ཁོང་དུ་མ་ཆུད་པས་གྲོང་དང་༑་གྲོང་ཁྱེར་དང་༑་གྲོང་རྡལ་དང་༑་ལྗོངས་དང་༑་ཡུལ་འཁོར་དང་༑་རྒྱལ་པོའི་ཕོ་བྲང་འཁོར་དག་ཏུ་སོང་ན་ཡང་གཟུགས་དང་༑་སྒྲ་དང་༑་དྲི་དང་༑་རོ
་དང་༑་རེག་བྱ་རྣམས་ཀཡིས་གནོད་པར་འགྱུར་རོ་༑༑་གལ་ཏེ་དེ་དག་དགོན་པ་ན་གནས་པ་ལས་འཆི་བའི་དུས་བྱས་པར་གྱུར་ན་འཇིག་རྟེན་པའི་སྡོམ་པ་ལ་གནས་པ་དེ་དག་མཐོ་རིས་ཀྱི་འཇིག་རྟེན་དུ་སྐྱེ་བར་འགྱུར་ཏེ་༑༑་དེར་ཡང་དེ་དག་ལྷའི་འདོད་པའི་ཡོན་ཏན་ལྔ་པོ་དག་གིས་གནོད་པར་འགྱུར་རོ་༑༑་དེ་དག་དེ་ནས་ཤི་འཕོས་ནས་ང
ན་སོང་བཞི་ལས་ཡོངས་སུ་མ་གྲོལ་བར་འགྱུར་ཏེ་༑༑་བཞི་གང་ཞེ་ན་༑་འདིལྟ་སྟེ་༑་སེམས་ཅན་དམྱལ་བ་དང་༑་དུད་འགྲོའི་སྐྱེ་གནས་དང་༑་གཤིན་རྗེའི་འཇིག་རྟེན་དང་༑་ལྷ་མ་ཡིན་ནོ་༑༑་འོད་སྲུང་དེ་ལྟར་ན་དགེ་སློང་ཁྱི་རྡོ་ལ་སྙེགས་པ་དང་མཚུངས་པ་དག་ཡིན་ནོ་༑༑

