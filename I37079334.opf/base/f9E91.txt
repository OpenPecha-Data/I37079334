འོད་སྲུང་བཞི་པོ་འདི་དག་ནི་བྱང་ཆུབ་སེམས་དཔའ་ལྟར་བཅོས་པ་སྟེ་༑་བཞི་གང་ཞེ་ན་༑་འདི་ལྟ་སྟེ་༑་རྙེད་པ་དང་༑་བཀུར་སྟི་དོན་དུ་གཉེར་གྱི་ཆོས་དོན་དུ་གཉེར་བ་མ་ཡིན་པ་དང་༑་བརྗོད་པའི་སྒྲ་ཚིགས་སུ་བཅད་པ་དོན་དུ་གཉེར་གྱི་ཡོན་ཏན་དོན་དུ་གཉེར་བ་མ་ཡིན་པ་དང་༑་བདག་བདེ་བ་དོན་དུ་གཉེར་གྱི་སེམས་ཅན་གྱི་
སྡུག་བསྔལ་བསལ་བ་དོན་དུ་གཉེར་བ་མ་ཡིན་པདང་༑་འཁོར་གྱི་ཚོགས་དོན་དུ་གཉེར་གྱི་དབེན་པ་དོན་དུ་གཉེར་བ་མ་ཡིན་པ་སྟེ་༑་འོད་སྲུང་བཞི་པོ་དེ་དག་ནི་བྱང་ཆུབསེམས་དཔའ་ལྟར་བཅོས་པའོ་༑༑་དེ་ལ་འདི་སྐད་ཅེས་བྱ་སྟེ༑་རྙེད་པ་དོན་དུ་གཉེར་གྱི་ཆོས་འདོད་མིན་༑༑་བརྗོད་པ་དོན་གཉེར་ཡཨོན་ཏན་དོན་གཉེར་མིན་༑བདག
་བདེ་རྟག་ཏུ་དོན་དུ་གཉེར་བྱེད་ཅིང་༑༑་སེམས་ཅན་སྡུག་བསྔལ་བསལ་བ་དོན་མི་གཉེར་༑༑་འཁོར་ཚོགས་དོན་དུ་གཉེར་གྱི་དབེན་མི་འདོད་༑༑་བདེ་ལ་ཆགས་ཀྱི་ཡོན་ཏན་མ་ཆགས་པ་༑༑་བཞི་པོ་དེ་དག་བཅོས་པར་གསུངས་པ་སྟེ་༑༑་དེ་དག་བྱང་ཆུབ་སེམས་དཔས་ཡོངས་སུ་སྤང་༑༑

