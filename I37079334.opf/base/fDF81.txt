འོད་སྲུང་འདི་ལྟ་སྟེ་༑༑་དཔེར་ན་འཁོར་ལོས་སྒྱུར་བའི་རྒྱལ་པོའི་བཙུན་མོ་དམ་པའི་མངལ་དུ་གཞོན་ནུ་འཁོར་ལོས་སྒྱུར་བའིམཚན་དང་ལྡན་པ་ཆགས་ནས་ཞག་བདུན་ལོན་ཏེ་འབྱུང་བ་ཆེན་པོ་མེར་མེར་པོར་འདུག་ཀྱང་ཤིན་ཏུ་སྟོབས་དང་ལྡན་པས་དེ་ལ་ལྷ་རྣམས་རེ་བ་སྐྱེད་ཀྱི་༑་གཞོན་ནུ་སྟོབས་ཆེ་ལ་མགྱོགས་པའི་ཤུགས་དང་ལྡ
ན་ཞིང་མཐུ་རྙེད་པ་དེ་དག་ལ་ནི་མ་ཡིནནོ་༑༑་དེ་ཅིའི་ཕྱིར་ཞེ་ན་༑་དེ་ནི་འཁོར་ལོས་སྒྱུར་བའི་རིགས་མི་འཆད་པར་གནས་པའི་ཕྱིར་རོ་༑༑་འོད་སྲུང་དེ་བཞིན་དུ་བཡང་ཆུབ་སེམས་དང་པོ་བསྐྱེད་པ་དབང་པོ་ཡོངས་སུ་མ་སྨིན་པ་༑་ཉོན་མོངས་པའི་འབྱུང་བ་ཆེན་པོ་མེར་མེར་པོར་གྱུར་པ་འཀཧོར་བ་ན་འཁོར་ཞིང་སངས་རྒྱས་ཀྱི
་ཆོས་རྣམས་ཡང་དག་པར་སྒྲུབ་པ་ཡང་ཤིན་ཏུ་སྟོབས་དང་ལྡན་པས་དེ་ལ་སྔོན་སངས་རྒྱས་མཐོང་བའི་ལྷ་རྣམས་རེ་བ་སྐྱེད་ཀྱི་༑༑་དགྲ་བཅོམ་པ་རྣམ་པར་ཐར་པ་བརྒྱད་ལ་བསམ་གཏན་པ་དེ་དག་ལ་ནི་མ་ཡིན་ནོ་༑༑་དེ་ཅིའི་ཕྱིར་ཞེ་ན་༑༑་དེ་སངས་རྒྱས་ཀྱི་གདུང་མི་འཆད་པར་གནས་པའི་ཕྱིར་རོ་༑༑་དེ་ལ་འདི་སྐད་ཅེས་བྱ་སྟེ༑་དཔེ
ར་ན་འཁོར་ལོས་སྒྱུར་བའི་བཙུན་མོ་མཆོག་༑༑་དེ་མངལ་བསོད་ནམས་མཚན་ལྡན་སེམས་ཅན་ཆགས་༑༑་སྟོབས་དང་ལྡན་པས་ལྷ་རྣམས་རེ་བ་སྐྱེད་༑༑་གཞོན་ནུ་མཐུ་ཐོབ་རྣམས་ལ་མ་ཡིན་ལྟར་༑༑་བྱང་ཆུབ་སེམས་དཔའ་རྩེ་གཅིག་སེམས་གནས་ཤིང་༑༑་འཁོར་བར་གནས་ཏེ་བྱང་ཆུབ་ཚོལ་བྱེད་པ་༑༑་དེ་ལ་ལྷ་དང་ཀླུ་རྣམས་རེ་བ་སྐྱེད་༑༑་རྣམ་ཐ
ར་བརྒྱད་པོས་བསམ་གཏན་བྱེད་ལ་མཨིན་༑༑

