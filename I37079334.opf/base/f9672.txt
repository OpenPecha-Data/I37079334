འོད་སྲུང་འདི་ལྟ་སྟེ་དཔེར་ན་གང་ན་ནོར་བུ་རིན་པོ་ཆེ་བཻ་དུ་རྱ་འབྱུང་བའི་སྒོ་ཡོད་པ་དེ་ན་ཀཱར་ཤ་པཱ་ཎ་བརྒྱ་སྟོངམང་པོ་འབྱུང་བའི་སྒོ་ཡོད་དོ་༑༑་འོད་སྲུང་དེ་བཞིན་དུ་གང་ན་བྱང་ཆུབ་སེམས་དཔའ་འབྱུང་བའི་སྒོ་ཡོད་པ་དེ་ན་ཉན་ཐོས་དང་༑་རང་སངས་རྒྱས་འབུམ་ཕྲག་མང་པོ་འབྱུང་བའི་སྒོ་ཡོད་དོ་༑༑་དེ་ལ་འདི
་སྐད་ཅེས་བྱ་སྟེ་༑༑་དཔེར་ན་གང་དུ་ནོར་བུ་རིན་ཆེན་འབྱུང་༑༑་དེར་ནི་ཀཱར་ཤ་པཱ་ཎ་མང་འབྱུང་ལྟར་༑༑་གང་དུ་རྫོགས་པའི་བྱང་ཆུབ་སེམས་འབྱུང་བ་༑༑་དེར་ནི་ཉན་ཐོས་མང་པོ་འབྱུང་བར་འགྱུར་༑༑

