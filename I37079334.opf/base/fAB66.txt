ལུས་དང་༑་ཚོར་བ་དང་༑་སེམས་དང་༑་ཆོས་ལ་གནས་པ་རྣམས་ལ་དྲན་པ་ཉེ་བར་གཞག་པ་བཞི་སྟེ་༑་དེ་ལ་ལུས་ལ་ལུས་ཀྱི་རྗེས་སུ་ལྟ་བ་ཅན་དུ་གནས་ཀྱང་ལུས་ཀྱི་རྗེས་སུ་ལྟ་བས་བདག་ཏུ་ལྟ་བར་མི་ལྟུང་བ་དང་༑་ཚོར་བ་རྣམས་ལ་ཚོར་བའིརྗེས་སུ་ལྟ་བ་ཅན་དུ་གནས་ཀྱང་ཚོར་བའི་རྗེས་སུ་ལྟ་བས་བདག་ཏུ་ལྟ་བར་མི་ལྟུང་བ་དང་༑་ས
ེམས་ལ་སེམས་ཀྱི་རྗེས་སུལྟ་བ་ཅན་དུ་གནས་ཀྱང་སེམས་ཀྱི་རྗེས་སུ་ལྟ་བས་བདག་ཏུ་ལྟ་བར་མི་ལྟུང་བ་དང་༑་ཆོས་ལ་ཆོས་ཀྱི་རྗེས་སུ་ལྟ་བ་ཅན་དུ་གནས་ཀྱང་ཆོས་ཀྱི་རྗེས་སུ་ལྟ་བས་བདག་ཏུ་ལྟ་བར་མི་ལྟུང་བས་གསོ་བ་དང་༑་ཡང་དག་པར་སྤོང་བ་བཞིས་ནི་མི་དགཨེ་བའི་ཆོས་ཐམས་ཅད་སྤོང་བ་དང་༑་དགེ་བའི་ཆོས་ཐམས་ཅད་ཡོ
ངས་སུ་རྫོགས་པར་འགྱུར་བ་དང་༑་རྫུ་འཕྲུལ་གྱི་རྐང་པ་བཞིས་ནི་ལུས་དང་སེམས་ལ་རིལ་པོར་འཛིན་པ་འདོར་བར་འགྱུར་བ་དང་༑་དབང་པོ་ལྔ་དང་༑་སྟོབས་ལྔས་ནི་མ་དད་པ་དནག་༑་ལེ་ལོ་དང་༑་བརྗེད་ངས་པ་དང་༑་རྣམ་པར་གཡེང་བ་དང་༑་ཤེས་བཞིན་མེད་པ་རྣམས་གསོ་བ་དང་༑་བྱང་ཆུབ་ཀྱི་ཡནལག་བདུན་གྱིས་ནི་ཆོས་ལ་ཤིན་ཏུ་རྨོ
ངས་ཤིང་མི་ཤེས་པ་གསོ་བ་དང་༑་འཕགས་པའི་ལམ་ཡན་ལག་བརྒྱད་པས་ནི་འཆལ་པའིཤེས་རབ་དང་༑་ཕས་ཀྱི་རྒོལ་བ་ཐམས་ཅད་དང་༑་ལམ་ངན་པར་ཞུགས་པ་རྣམས་གསོ་བ་སྟེ་༑་འོད་སྲུང་འདི་ནི་ཡང་དག་པའི་གསོ་བ་ཞེས་བྱའོ་༑༑་འོད་སྲུང་བྱང་ཆུབ་སེམས་དཔའ་གསོ་བ་འདི་ལ་བསླབ་པར་བརྩོན་པར་བྱའོ་༑༑

