འོད་སྲུང་ཆོས་བཞི་པོ་འདི་དག་ནི་བྱང་ཆུབ་སེམས་དཔའི་ཤེས་རབ་ཆེན་པོར་འགྱུར་བ་སྟེ་༑་བཞི་གང་ཞེ་ན་༑་འདི་ལྟ་སྟེ་༑ཆོས་དང་ཆོས་སྨྲ་བ་ལ་གུས་པ་དང་བཅས་པ་ཡིན་༑་ཟང་ཟིག་མེད་པའི་སེམས་ཀྱིས་རྙེད་པ་དང་བཀུར་སྟི་དང་༑་ཚིགས་སུབཅད་པ་ལ་མི་རེ་བར་ཇི་ལྟར་ཐོས་པ་དང་༑་ཇི་ལྟར་ཁོང་དུ་ཆུད་པའི་ཆོས་རྣམས་གཞན་དག
་ལ་རྒྱ་ཆེར་ཡང་དག་པར་རཨབ་ཏུ་སྟོན་པར་བྱེད་པ་ཡིན་༑་མང་དུ་ཐོས་པ་ལས་ཤེས་རབ་འབྱུང་བར་རིག་ནས་མགོའམ་གོས་ལ་མེ་འབར་བ་བཞིན་དུ་ཐོས་པ་ཡཨོངས་སུ་ཚོལ་ཞིང་ཇི་ལྟར་ཐོས་པའི་ཆོས་རྣམས་འཛིན་པར་བྱེད་པ་ཡིན་༑་ནན་ཏན་སྙིང་པོར་བྱེད་ཀྱི་སྨྲ་བ་དང་བརྗོད་པའི་ཚིག་ལྷུར་ལེན་པ་མ་ཡིན་པ་སྟེ་༑་འོད་སྲུང་ཆོས་བཞ
ི་པོ་འདི་དག་ནི་བྱང་ཆུབ་སེམས་དཔའི་ཤེས་རབ་ཆེན་པོར་འགྱུར་བཨའོ་༑༑་དེ་ལ་འདི་སྐད་ཅེས་བྱ་སྟེ༑་ཆོས་སྨྲ་བ་ལ་གུས་དང་བཅས་པ་ཡིན་༑༑་ཟང་ཟིང་མེད་ཅིང་རྙེད་དང་བཀུར་སྟི་ལ་༑༑་རེ་བ་མེད་ཅིང་ཚིག་བཅད་མི་སེམས་པར་༑༑་ཇི་ལྟར་ཐོས་པའི་ཆོས་རྣམས་གཞན་ལ་སྟོན་༑༑་ཐོས་ལ་ཤེས་རབ་འབྱུང་བར་དེས་རཨིག་ནས་༑༑་མགོ་
ལ་འབར་བཞིན་རྟག་ཏུ་ཐོས་པ་ཚོལ་༑༑་དེ་ནི་ཇི་ལྟར་ཐོས་པའི་ཆོས་རྣམས་འཛིན་༑༑་ཆོས་བཟུང་ནས་ནི་ནན་ཏཨན་བྱ་ཕྱིར་གནས་༑༑་མཁས་དེ་ནན་ཏན་སྙིང་པོར་བྱེད་པ་ཡིན་༑༑་ཚིག་ལྷུར་མི་ལེན་སྨྲ་བ་ལྷུར་མི་ལེན་༑མཁས་པས་ཆོས་བཟཧི་འདི་དག་བསྟེན་བྱས་ན་༑༑་རྒྱལ་བས་བསྔགས་པའི་ཤེས་རབ་ཐོབ་པར་འགྱུར་༑༑

