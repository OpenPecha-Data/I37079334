དགེ་བའི་རྩ་བ་ཐམས་ཅད་ཡང་དག་པར་སྒྲུབ་པའི་བརྩོན་འགྲུས་དང་༑་གཟུགས་མེད་པའི་ཁམས་རྣམ་པར་གསལ་བའི་བསམ་གཏན་དང་༑་ཐབས་མཁས་པས་བསྡུ་བའི་དངོས་པོ་བཞི་དང་རབ་ཏུ་ལྡན་པའི་ཐབས་ཀྱིས་ཟིན་པའི་ཤེས་རབ་དང་༑་ཚུལ་ཁྲིམས་དང་ལྡན་པ་དང་ཚུལ་ཁྲིམས་འཆལ་པ་རྣམས་ལ་གཉིས་སུ་མེད་པའི་བྱམས་པ་དང་༑་གུས་པར་བྱས་ཏེ་ཆོས་
ཉན་པ་དང་༑་གུསཔར་བྱས་ཏེ་དགོན་པ་ལ་གནས་པར་མངོན་པར་དགའ་བ་དང་༑་འཇིག་རྟེན་གྱི་སྣ་ཚོགས་རྣམས་ལ་མི་དགའ་ཞིང་འཇིག་རྟེན་ལས་འདས་པའི་ཆོས་རྣམས་ལ་མངོན་པར་དགའ་བ་དང་༑་ཐེག་པ་དམན་པ་ལ་མི་འདོད་ཅིང་ཐེག་པ་ཆེན་པོ་ལ་ཕན་ཡོན་དུ་ལྟ་བ་དཨང་༑་སྡིག་པའི་གྲོགས་པོ་ཡོངས་སུ་སྤོང་ཞིག་དགེ་བའི་བཤེས་གཉེན་ལ་སྟེན
་པ་དང་༑་ཚངས་པའི་གནས་བཞི་སྒྲུབ་པ་དང༑་མངོན་པར་ཤེས་པ་ལྔས་རྣམ་པར་རྩེན་པ་དང་༑་ཡེ་ཤེས་ལ་རྟོན་པ་དང་༑་སྒྲུབ་པ་དང་ལོག་པར་སྒྲུབ་པ་ལ་གནས་པའཨི་སེམས་ཅན་རྣམས་མི་གཏོང་བ་དང་༑་གཅིག་ཏུ་ཆད་པར་སྨྲ་བ་དང་༑་བདེན་པ་གཅེས་སུ་བྱེད་པ་དང་༑་བྱང་ཆུབ་ཀྱི་སེམས་སངོན་དུ་འགྲོ་བ་སྟེ་༑

