འོད་སྲུང་ཆོས་བཞི་པོ་འདི་དག་ནི་བྱང་ཆུབ་སེམས་དཔའི་དགེ་བའི་རྩ་བའི་ཆོས་ཐམས་ཅད་སྡུད་པར་འགྱུར་བ་སྟེ་༑་བཞི་གང་ཞེ་ན་༑་འདི་ལྟ་སྟེ་༑་ཚུལ་འཆོས་པ་མེད་པར་དགོན་པ་ན་གནས་པ་དང་༑་ལན་དུ་ཕན་འདོགས་པར་རེ་བ་མེད་པར་འགྱུར་བ་བསྡུ་བའི་དངོས་པོ་བཞི་པོ་དག་དང་༑་སེམས་ཅན་ཐམས་ཅད་ལ་ལུས་དང་སྲོག་གཏོང་ཞིང་དམ
་པའི་ཆོས་ཡོངས་སུ་ཚོལ་བ་དང་༑་ཐོས་པ་དང་དོན་གྱིས་ངོམས་མི་མྱོང་ཞིང་དགེ་བའི་རྩ་བ་ཐམས་ཅད་ཡང་དག་པར་སྡུད་པའི་བརྩོན་འགྲུས་ཏེ་༑་འོད་སྲུང་ཆོས་བཞི་པོ་དེ་དག་ནི་བྱང་ཆུབ་སེམས་དཔའི་དགེ་བའི་རྩ་བའི་ཆོས་ཐམས་ཅད་སྡུད་པར་འགྱུར་རོ་༑༑་དེ་ལ་འདི་སྐདཅེས་བྱ་སྟེ༑་དགོན་པར་གནས་ཤིང་ཚུལ་འཆོས་རྣམ་པར་སྤོ
ང་༑༑་རྒྱལ་གསུངས་བསྡུ་བ་སེམས་ཅན་རྣམས་ལ་བྱེད་༑༑་དམ་ཆོས་ཡོངས་སུ་བཙལ་བ་བརྩམ་བྱས་ནས་༑༑་ལུས་དང་སྲོག་ཀྱང་ཡོངས་སུ་གཏོང་བར་བྱེད་༑༑་དགེ་བའི་རྩ་བ་ཤིན་ཏུ་མི་ཉུང་བ༑༑་ཡང་དག་བསྒྲུབ་ཕྱིར་རྟག་ཏུ་ངོམས་མི་མྱོང་༑༑་དགེ་བའི་ཆོས་རྣམས་ཡང་དག་བསྡུ་བའི་ཕྱིར་དང་༑༑་ཆོས་བཞི་འདི་དཨག་བདེ་བར་གཤེགས་པས་ག
སུངས་༑༑

