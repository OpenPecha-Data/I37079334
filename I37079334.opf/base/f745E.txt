འོད་སྲུང་བཞི་པོ་འདི་དག་ནི་བྱང་ཆུབ་སེམས་དཔའ་རྣམས་ཀྱི་བྱང་ཆུབ་སེམས་དཔའི་ཡང་དག་པའི་ཡོན་ཏན་ཏེ་༑་བཞི་གང་ཞཨེ་ན་༑་འདི་ལྟ་སྟེ་༑་སྟོང་པ་ཉིད་ལ་ཡང་མོས་ལ་ལས་ཀྱི་རྣམ་པར་སྨིན་པ་ལ་ཡང་ཡིད་ཆེས་པ་དང་༑་དེ་བདག་མེད་པར་ཡང་བཟོད་ལ་སེམས་ཅན་ཐམས་ཅད་ལ་ཡང་སྙིང་རྗེ་ཆེ་བ་དང་དེའི་བསམ་པ་མྱ་ངན་ལས་འདས་པ་ལ
་ཡང་གནས་ལ་སྦྱོར་བ་འཁོར་བ་ན་ཡང་གནས་པ་དང་༑་དེ་སེམས་ཅན་ཡོངས་སུ་སྨིན་པར་བྱ་བའི་ཕྱིར་སྦྱིན་པ་ཡང་གཏོང་ལ་རྣམ་པར་སྨིན་པ་ལ་ཡང་མི་རེ་བ་སྟེ་༑་འོད་སྲུང་བཞི་པོ་དེ་དག་ནི་བྱང་ཆུབ་སེམས་དཔའ་རྣམས་ཀྱི་བྱང་ཆུབ་སེམས་དཔའི་ཡང་དག་པའི་ཡོན་ཏཨན་ནོ་༑༑་དེ་ལ་འདི་སྐད་ཅེས་བྱ་སྟེ༑་ཆོས་རྣམས་སྟོང་པ་ཉིད་ད
ུ་རྟག་མོས་ཀྱང་༑༑་ལས་ཀྱི་རྣམ་པར་སྨིན་ལ་འང་ཡིད་ཆེས་སོ་༑༑་བདག་མེད་བཟོད་པས་མཉམ་པ་ཉིད་གནས་ཀྱང་༑༑་སེམས་ཅན་རྣམས་ལ་སྙིང་རྗེ་ཆེན་པོ་སྐྱེད་༑༑་དེ་བསམ་རྟག་ཏུ་མྱ་ངན་འདས་ལ་གནས་༑༑་དེ་ཡི་སྦྱོར་བ་འཁོར་བར་གནས་པ་ཡིན་༑༑་ཡོངས་སྨིན་བྱ་ཕྱིར་སྦྱིན་པ་སྦྱིན་བྱེད་ཀྱང་༑༑་ལས་ཀྱི་རནམ་པར་སྨིན་ལ་རེ་བ་
མེད་༑༑

