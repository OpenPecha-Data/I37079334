མིང་དང་གཟུགས་རྣམས་ལ་ཡང་ཆགས་པ་མེད་པའི་ཡིད་༑༑་དེ་ནི་མཉམ་པར་བཞག་ཅིང་ཤིན་ཏུ་དུལ་བའི་སེམས་༑༑་གང་ལ་བདག་མཨེད་བདག་གིར་འཛིན་པ་མེད་པ་ནི་༑༑་དེ་ཙམ་གྱིས་ནི་ཚུལ་ཁྲིམས་གནས་ཤེས་བརྗོད་པ་ཡིན་༑༑་སོ་སོར་ཐར་པའི་སློབ་པས་རློམ་སེམས་བྱེད་པ་མེད་༑༑་དེ་ནི་འདི་ན་དེ་ལ་ཆགས་པར་མི་འགྱུར་ཏེ་༑༑་དེ་ཡི་གོང་
དུ་འཕགས་པའི་ལམ་རྣམས་ཚོལ་བྱེད་པ་༑༑་དེ་ནི་ཚུལ་ཁྲིམས་རྣམ་པར་དག་པའི་མཚན་མའོ་༑༑་ཚུལ་ཁྲིམས་གཙོ་བོར་མ་ཡིན་ཏིང་འཛིན་དེར་ཆགས་མེད་༑༑་དེ་ཡི་གོང་དུ་ཤེས་རབ་བསྒོམ་པ་ཡོངས་སུ་ཚོལ་༑༑་དམིགས་པ་མེད་པ་འཕགས་པ་རྣམས་ཀྱི་རིགས་ཡིན་ཏེ་༑༑་ཚུལ་ཁྲིམས་དེ་ནི་བདེ་བར་གཤེགསཔས་རབ་ཏུ་བསྔགས་༑༑་འཇིག་པའི་ཚོགས
་ལ་ལྟ་ལས་རྣམ་པར་གྲོལ་བའི་ཡིད་༑༑་དེ་འདིར་ང་དང་ང་ཡི་སྙམ་དུ་འགྱུར་བ་མཨེད་༑༑་སངས་རྒྱས་སྤྱོད་ཡུལ་སྟོང་པ་ཉིད་ལ་ལྷག་པར་མོས་༑༑་དེ་ཡི་ཚུལ་ཁྲིམས་དེ་ནི་མཉམ་པ་མེད་པའོ་༑༑་ཚུལ་ཁྲིམས་ལ་ནི་གནས་ནས་ཏིང་ངེ་འཛིན་ཀྱང་ཐོབ་༑༑་ཏིང་ངེ་འཛིན་རྣམས་ཐོབ་ནས་ཤེས་རབ་ཤིན་ཏུ་སྒོམ་༑༑་ཤེས་རབ་ཀྱིས་ནི་ཡེ་སཧེ
ས་རྣམ་པར་དག་པ་འཐོབ་༑༑་ཡེ་ཤེས་རྣམ་པར་དག་པས་ཚུལ་ཁྲིམས་ཕུན་སུམ་ཚོགས་༑༑

