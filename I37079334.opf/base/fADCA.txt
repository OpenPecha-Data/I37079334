འོད་སྲུང་འདི་ལྟ་སྟེ་༑༑་དཔེར་ན་ཁྱིམ་དང་༑་ཁང་པ་དང་༑་ཁང་ཕྲན་ལོ་འབུམ་འདས་པར་སུས་ཀྱང་ལན་འགའ་ཡང་མར་མེམ་བུས་པ་དེར་མི་ལ་ལ་ཞིག་གིས་མར་མེ་བུས་ན་འོད་སྲུང་འདི་ཇི་སྙམ་དུ་སེམས་༑་མུན་པ་མུན་གནག་དེ་འདི་སྙམ་དུ་སེམས་༑༑་མུན་པ་མུན་གནག་དེ་འདི་སྙམ་དུ་བདག་ནི་ལོ་འབུམ་དུ་བསགས་པ་ཡིན་ཏེ་༑༑་བདག་འཛི་
ནས་མི་འགྲོའི་སྙམ་དུ་སེམས་སམ་༑་གསོལ་བཨ་བཅོམ་ལྡན་འདས་དེ་ནི་མི་སེམས་ལགས་ཏེ་༑༑་མར་མེ་བུས་ན་མུན་པ་མུན་གནག་ལ་མི་འཆི་བའི་མཐུ་མ་མཆིས་ཀྱི་གདོན་མི་འཚལབར་མ་མཆིས་པར་འགྱུར་ལགས་སོ་༑༑་བཅོམ་ལྡན་འདས་ཀྱིས་བཀའ་སྩལ་པ་༑་འོད་སྲུང་དེ་བཞིན་དུ་ལས་དང་ཉོན་མོངས་པ་བསྐལ་པ་འབུམ་དུ་བསགས་པ་ཡང་ཚུལ་བཞིན་
དུ་ཡིད་ལ་བྱེད་པའི་སོ་སོར་རྟོག་པ་གཅིག་གིས་མེད་པར་འགྱུར་རོ་༑༑་འོད་སྲུང་མར་མེ་ཞེས་བྱ་བ་དེ་ནི་འཕགས་པའི་ཤེས་རབ་ཀྱི་དབང་པོའི་ཚིག་བླ་དགས་སོ་༑༑་འོད་སྲུང་མུན་པ་མུན་གནག་ཅེས་བྱ་བ་དེ་ནི་འཔཧགས་པ་མ་ཡིན་པའི་ལས་དང་ཉོན་མོངས་པའི་ཚིག་བླ་དགས་སོ་༑༑་དེ་ལ་འདི་སྐད་ཅེས་བྱ་སྟེ༑་དཔེར་ན་ཁྱིམ་དུ་མི
་འགའ་ལཨ་ལ་ཡིས་༑༑་རིང་ཞིག་ལོན་ནས་མར་མེ་བུས་བྱས་ནས་༑༑་དེ་ལ་མུན་པ་བདག་གནས་རིང་ལོན་གྱིས་༑༑་འདི་ནས་མི་འགྲོ་སྙམ་དུ་སེམས་པ་མེད་༑༑་མར་མེ་ཕྱུང་བ་མུན་པ་མུན་གནག་ལ་༑༑་མེད་པར་ནི་འགྱུར་བ་ཡི་ནུས་མེད་དེ་༑༑་མར་མེ་བརྟེན་ནས་མུན་པ་མེད་པརའགྱུར་༑༑་གཉི་ག་སྟོང་པ་རློམ་སེམས་ཅི་ཡང་མེད་༑༑་དེ་བཞིན་
ཟག་མེད་འཕགས་པའི་ཡེ་ཤེས་བརྟེན་༑༑་མི་ཤེས་ཉོན་མོངས་བསགས་པ་མེད་པར་འགྱུར་༑༑་ཡེ་ཤེས་དང་ནི་ཉོན་མོངས་རྟག་པར་ཡང་༑༑་དེ་དག་ལན་འགའ་ཙམ་ཡང་འགྲོགས་པ་མེད་༑༑་ཡེ་ཤེས་མིཤེས་མེད་བྱས་མི་སེམས་ཀྱང་༑༑་ཡེ་ཤེས་བརྟེན་ནས་མི་ཤེས་མེད་པར་འགྱུར་༑༑་གཉི་ག་གཟུང་མེད་ནམ་མཁའི་མེ་ཏོག་བཞིན་༑༑་དེ་བཞིན་ཡེ་ཤེས་མ
ི་ཤེས་གཉི་ག་སྟོང་༑༑

