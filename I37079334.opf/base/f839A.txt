འོད་སྲུང་བཞི་པོ་འདི་དག་ནི་བྱང་ཆུབ་སེམས་དཔའ་དྲང་པོའི་དྲང་བའི་མཚན་ཉིད་ཡིན་ཏེ་བཞི་གང་ཞེ་ན་༑་འདི་ལྟ་སྟེ༑་ལྟུང་བ་བྱུང་བ་རྣམས་མི་འཆབ་ཅིང་རྗོད་དེ་རྣམ་པར་འབྱེད་པ་དང་༑་འཆགས་པས་ཀུན་ནས་ལྡང་བ་མེད་པ་ཡིན་༑་དེའི་བདེན་པའི་ཚིག་གང་གིས་རྒྱལ་སྲིད་སྟོར་བའམ་༑་ནོར་ཡུལ་བ་འཇམ་༑་སྲོག་གི་བར་ཆད་དུ་
འགྱུར་ཡང་བདེན་པའི་ཚིག་མི་མཁཡུད་ཅིང་གཞན་ནས་གཞན་དུ་སྒྱུར་བའི་ཚིག་མི་སྨྲ་བ་ཡིན་༑་གཞན་གྱིས་གནོད་པར་བྱ་བ་སྐུར་བ་དང་༑་མཚང་འདྲུ་བ་དང་༑་སྨོད་པ་དང་༑་བཤུང་བ་དང་༑་སྡིགས་པ་དང་༑་རྡེག་པ་དང་༑་གསོད་པ་དང་༑་འཆིང་བར་བྱེད་པའི་ཉེས་པ་ཐམས་ཅད་ལ་བདག་གིས་ཉེས་པར་སེམས་ཤིང་ལས་ཀྱི་རྣམ་པར་སྨིན་པ་ལ་རྟ
ོན་པས་གཞན་དག་ལ་མི་འཁྲུག་ཅིང་འཁོན་དུ་འཛིན་པ་མཨེད་པ་ཡིན་༑་དེ་དད་པ་ལ་རབ་ཏུ་གནས་པ་ཡིན་ཏེ་༑་བསམ་པ་ཡོངས་སུ་དག་པའི་ཕྱིར་ཐམས་ཅད་དད་པར་མི་འགྱུར་བའི་སངས་རགྱས་ཀྱི་ཆོས་ལ་མངོན་པར་དད་པ་སྟེ་༑་འོད་སྲུང་བཞི་པོ་དེ་དག་ནི་བྱང་ཆུབ་སེམས་དཔའ་དྲང་པོའི་དྲང་བའི་མཚན་ཉཨིད་ཡིན་ནོ་༑༑་དེ་ལ་འདི་སྐད་ཅེ
ས་བྱ་སྟེ༑་ལྟུང་བ་བྱུང་བ་འཆབ་པར་མི་བྱེད་ཀྱི་༑༑་རྗོད་ཅིང་རྣམ་པར་འབྱེད་དེ་ཉེས་པརའདོད་༑༑་ནོར་དང་རྒྱལ་སྲིད་ཕྱིར་དང་སྲོག་ཕྱིར་ཡང་༑༑་འདུ་ཤེས་བསྒྱུར་ཏེ་བརྫུན་པའི་ཚིག་མི་སྨྲ་༑༑་སྐུར་དང་སྨོད་དང་བཤུང་དང་གསོད་པ་དང་༑༑་འཆིང་བར་བྱེད་དང་གོ་རར་བཅུག་པ་ལ་༑༑་བདག་གིས་ཉེས་སེམས་གཞན་ལ་འཁྲུག་མི
་བྱེད་༑༑་ལས་ནི་བདག་གིར་བྱ་བས་འཁོན་མི་འཛིན་༑༑་དེ་ནི་བདེ་གཤེགས་རྣམས་ཀྱི་བྱང་ཆུབ་དང་༑༑་དད་ལ་གནས་ཤིང་བསམ་པ་དགལྡན་པ་༑༑་འདི་དག་དྲང་བའི་མཚན་དུ་སངས་རྒྱས་གསུངས་༑༑་སེམས་ཅན་མཆོག་གིས་རབ་ཏུ་བསྟེན་པར་བྱ་༑༑

