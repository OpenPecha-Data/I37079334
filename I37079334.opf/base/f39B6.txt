འོད་སྲུང་འདི་ལྟ་སྟེ་༑༑་དཔེར་ན་འཁོར་ལོས་སྒྱུར་བའི་རྒྱལ་པོ་ལ་བུ་གཞོན་ནུ་སྟོབས་ཆེ་ཞིང་མགྱོགས་པའི་ཤུགས་དང་ལྡནཔ་མཐུ་རྙེད་པ་སྟོང་ཡོད་པར་གྱུར་ལ་༑༑་དེ་དག་གང་ཡང་འཁོར་ལོས་སྒྱུར་བའི་མཚན་དང་མི་ལྡན་ན་དེ་དག་ལ་འཁོར་ལོས་སྒྱུར་བའི་རྒྱལ་པོའི་སྲས་སུ་འདུ་ཤེས་མི་སྐྱེད་པ་དེ་བཞིན་དུ་༑་འོད་སྲུང
་དེ་བཞིན་གཤེགས་པའི་ཞབས་འབྲིང་བ་ཉནཐོས་བྱེ་བ་བརྒྱ་སྟོང་དེ་དག་གང་ཡང་བྱང་ཆུབ་སེམས་དཔར་མ་གྱུར་ན་དེ་དག་ལ་དེ་བཞིན་གཤེགས་པའི་སྲས་སུ་འདུ་ཤེས་མི་སྐྱེད་དོ་༑༑་དེ་ལ་འདི་སྐད་ཅེས་བྱ་སྟེ༑་དཔེར་ན་མི་དབང་རྒྱལ་པོའི་སྲས་སྟོང་པོ་༑༑་འགའ་ཡང་བུ་ཡི་མཚན་དང་མིལྡན་ན་༑༑་དེ་ཕྱིར་དེ་དག་གཅེས་བྱེད་མི་ན
ུས་པས་༑༑་དེ་ལ་མི་མཆོག་བུ་ཡི་འདུ་ཤེས་མེད་༑༑་དེ་བཞིན་སངས་རྒྱས་ཞབས་འབྲིང་བྱེ་བ་མང་༑༑་འགའ་ཡང་བྱང་ཆུབ་སེམས་དཔའ་མ་ཡིན་ན་༑༑་དེ་ན་བྱང་ཆུབ་སེམས་དཔའ་འགའ་མེད་ཕྱིར་༑༑་དེ་ལ་བདེ་གཤཨེགས་སྲས་སུ་དགོངས་མི་མཛད་༑༑

