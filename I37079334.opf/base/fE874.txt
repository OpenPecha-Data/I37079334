རིགས་དེ་ནི་ལུས་དང་སེམས་དབེན་པའི་ཕྱིར་དབེན་པའོ་རིགས་དེ་ནི་མྱ་ངན་ལས་འདས་པ་དང་འཐུན་པའོ་༑༑་རིགས་དེ་ནི་ཉོན་མོནགས་པ་ཐམས་ཅད་ཀྱི་དྲི་མ་དང་བྲལ་བའི་ཕྱིར་དྲི་མ་མེད་པའོ་༑༑་རིགས་དེ་ནི་ངར་འཛིན་པ་དང་༑་ང་ཡིར་འཛིན་པས་ངའི་བ་མེད་པའོ་༑༑་རིགས་དེ་ནི་ཡང་དག་པ་དང་༑་ཡང་དག་པ་མ་ཡིན་པ་མཉམ་པ་ལས་བྱུང་
བ་སྟེ་༑་མི་མཉམ་པ་མེད་པའོ་༑༑་རིགས་དེ་ནི་དོན་དམ་པའི་བདེན་པ་ཡིན་པས་བདེན་པའོ་༑༑་རིགས་དེ་ནི་གཏན་དུ་མི་སྐྱེ་བའི་ཕྱིར་མི་ཟད་པའོ་༑༑་རིགས་དེ་ནི་རཏག་ཏུ་ཆོས་ཐམས་ཅད་དེ་བཞིན་ཉིད་ཀྱི་ཕྱིར་རྟག་པའོ་༑༑་རིགས་དེ་ནི་མྱ་ངན་ལས་འདས་པ་མཆོག་གི་ཕྱིར་བདེ་བའོ་༑༑་རིགས་དེ་ནི་རྣམ་པ་ཐམས་ཅད་དུ་དྲི་མ་མེ
ད་པའི་ཕྱིར་དགེ་བའོ་༑༑་རིགས་དེ་ནི་བདག་ཡོངས་སུ་བཙལ་ཏེ་མ་རྙེད་པའི་ཕྱིར་བདཨག་མེད་དོ་༑༑་རིགས་དེ་ནི་རབ་ཏུ་རྣམ་པར་དག་པའི་ཕྱིར་རྣམ་པར་དག་པའོ་༑༑

