རིགས་ཀྱི་བུ་སེམས་ཅན་ཐམས་ཅད་ཀྱི་དོན་གྱི་ཕྱིར་བསྐལ་པ་བྱེ་བ་ཁྲག་ཁྲིག་བརྒྱ་སྟོང་དཔག་ཏུ་མེད་པ་ཡིད་ཡོངས་སུ་མི་སཀྱོ་བར་བྱང་ཆུབ་སེམས་དཔའ་དམ་པའི་ཆོས་ཀྱི་གྲུ་ཆེན་པོ་འདི་འདྲ་བ་དེ་སྦྱར་བར་བྱའོ་༑༑་དམ་པའི་ཆོས་ཀྱི་གྲུ་འདིས་བུ་བོ་བཞིས་ཁྱེར་བའི་སེམས་ཅན་ཐམས་ཅད་བསྒྲལ་བར་བྱའོ་༑༑་ཀུན་ཏུ་སྣང་
བ་དེ་ལ་འདིར་བྱང་ཆུབ་སེམས་དཔའི་མངོན་པརཤེས་པ་མྱུར་བ་གང་ཞེ་ན་༑༑་གང་འདི་སེམས་ཅན་ཐམས་ཅད་ལ་བཅོས་མ་མ་ཡིན་པའི་སྦྱོར་བ་སྟེ་བསམ་པ་དག་པས་རབ་ཏུ་འདུན་པ་དང་༑་དགེ་བའི་རྩ་བ་ཐམས་ཅད་ཡང་དག་པར་བསྒྲུབ་པའི་ཕྱིར་བརྩོན་འགྲུས་འབར་བ་དང་༑་ཚུལ་བཞིན་ཡིད་ལ་བཡེད་པས་དགེ་བ་ལ་བདུན་པ་དང་ཤེས་རབ་ཡོངས་སུ་རྫ
ོགས་པར་བྱ་བའི་ཕྱིར་ཐོས་པས་མི་ངོམས་པ་དང་༑་ཡེ་ཤེས་བརྟན་པརབྱ་བའི་ཕྱིར་ང་རྒྱལ་མེད་པ་དང་ཡོན་ཏན་ཐམས་ཅད་ཡོངས་སུ་རྫོགས་པར་བྱ་བའི་ཕྱིར་རབ་ཏུ་འབྱུང་བ་ལ་གཞོལ་བ་དང་༑་ལུས་དང་སེམས་དཔེན་པར་དགོན་པ་ན་གནས་པ་དང་༑

