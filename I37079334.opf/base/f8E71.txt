འོད་སྲུང་བཞི་པོ་འདི་དག་ནི་བྱང་ཆུབ་སེམས་དཔའི་ལམ་སྟེ་༑་བཞི་གང་ཞེ་ན་༑་འདི་ལྟ་སྟེ་༑་སེམས་ཅན་ཐམས་ཅད་ལ་སེམས་མཉམ་པ་དང་༑་སེམས་ཅན་ཐམས་ཅད་ལ་མཚུངས་པར་ཆོས་སྟོན་པ་དང་སེམས་ཅན་ཐམས་ཅད་སངས་རྒྱས་ཀྱི་ཡེ་ཤེས་ཡང་དགཔར་འཛིན་དུ་འཇུག་པ་དང་༑་སེམས་ཅན་ཐམས་ཅད་ལ་ཡང་དག་པར་སྦྱོར་བ་སྟེ་༑་འོད་སྲུང་བཞི་པོ
་འདི་དག་ནི་བྱང་ཆུབ་སཨེམས་དཔའི་ལམ་མོ་༑༑་དེ་ལ་འདི་སྐད་ཅེས་བྱ་སྟེ༑་སེམས་ཅན་རྣམས་ལ་རྟག་ཏུ་སེམས་སྙོམས་བྱ་༑༑་སངས་རྒྱས་ཐེག་མཆོག་ཡངདག་འཛིན་དུ་འཇུག་༑༑་རྒྱལ་བས་བསྔགས་པའི་ཆོས་ནི་བསྟན་པར་བྱ་༑༑་སེམས་ཅན་ཀུན་ལ་དང་བའི་སེམས་སུ་བྱ་༑༑་ཡང་དག་སྦྱོར་ཞིང་ནན་ཏན་བྱེད་པར་གནས་༑༑་སེམས་ཅན་ཀུན་ལ་མཚུ
ངས་པར་སྤྱད་པར་བྱ་༑༑་ཆོས་བཞི་འདི་དག་རྒྱལ་བས་རབ་བསྔགས་ཏེ་༑༑་རྒྱལ་སྲས་རྣམས་ཀྱིས་དེ་དག་རྟག་ཏུ་བསྟེན་༑༑

